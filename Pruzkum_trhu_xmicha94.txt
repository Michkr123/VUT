Kudy z nudy - kalendář akcí
Pro:
    Akce jsou přehledně rozděleny podle tematických kategorií, jako jsou sportovní akce, akce pro děti, festivaly, nebo výstavy, což usnadňuje výběr.
    U dlouhodobějších nebo pravidelných akcí je možné zobrazit vytíženost, což pomáhá s plánováním návštěvy.
    Akce lze třídit podle dostupnosti, jako například podle toho, zda jsou vhodné pro návštěvníky s dětmi, se zvířaty, nebo zda mají bezbariérový přístup.

Proti:
    Akce nejsou dostatečně přehledně seřazeny podle data, zejména u akcí, které trvají delší dobu nebo mají určité intervaly trvání.
    Nelze zobrazit všechny akce najednou bez výběru konkrétní tematické kategorie, což může být nepříjemné, pokud si člověk není jistý, jaký typ akce chce navštívit.
    Náhledy akcí jsou příliš malé, což může působit nezajímavě; kvůli tomu návštěvníci některé akce při prohlížení snadno přehlédnou.

prague.eu
Pro:
    Umožňuje procházet všechny akce bez nutnosti výběru konkrétní kategorie.
    Akce jsou podle mého názoru dobře seřazeny podle data konání nebo konce konání, což je přehlednější.
    Web působí o něco více přívětivě vzhledově, což usnadňuje orientaci.

Proti:
    Hudební akce nejsou rozděleny podle žánrů, což může být matoucí a ztěžuje výběr preferovaného hudebního stylu.
    Úvodní část stránky je zbytečně obsáhlá a obsahuje velký úvodní obrázek, který zabírá mnoho místa. Kvůli tomu je nutné stránkou posouvat dolů, aby byl vůbec vidět přehled akcí. Tento úvod není pro uživatele příliš přínosný a zpomaluje rychlý přístup k aktuálnímu obsahu, což může působit jako zdržení.

Uživatelský průzkum
    Web by měl mít filtry pro výběr akcí podle typu, místa konání nebo data, což usnadní hledání konkrétních akcí.
    Informace o akci by měly zahrnovat místo konání, čas, cenu a popis, aby uživatelé měli všechny potřebné detaily pohromadě.
    Měla by být zajištěna jednoduchá možnost zakoupení lístků přímo na webu.
    Uživatelé by měli mít možnost uložit si oblíbené akce do záložek pro snadný přístup později.
    Informace o možnosti platby kartou jsou užitečné pro návštěvníky, kteří upřednostňují bezhotovostní platby.
    Hodnocení akcí od ostatních uživatelů poskytuje užitečné zpětné vazby a pomáhá při rozhodování.
    Vyhledávání podle klíčových slov by mělo být dostupné pro snadnější nalezení specifických akcí.
    Hudební akce by měly být rozděleny podle hudebních žánrů, aby si uživatelé mohli vybrat podle svého vkusu.
    Náhled mapy u místa konání poskytne uživatelům lepší představu o tom, kde se akce koná.
